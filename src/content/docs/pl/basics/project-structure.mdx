---
title: Struktura projektu
description: Naucz się, jak zorganizować projekt z Astro.
i18nReady: true
---
import { FileTree } from '@astrojs/starlight/components';

Twój nowy projekt Astro wygenerowany dzięki kreatorowi CLI `create astro` już zawiera kilka plików i folderów. Inne stworzysz już sam i dodasz je do istniejącej struktury plików Astro.

Poniżej przedstawimy Ci w jaki sposób projekt Astro jest zorganizowany oraz jakie pliki znajdziesz w swoim nowym projekcie.

## Foldery i Pliki

Astro wykorzystuje z góry narzuconą strukturę folderów dla Twojego projektu. Każdy główny folder projektu Astro powinien zawierać następujące foldery i pliki:

- `src/*` - Kod źródłowy Twojego projektu. (komponenty, strony, style, itp.)
- `public/*` - Twoje nieprzetworzone, pozaprogramowe zasoby. (fonty, ikony, itp.)
- `package.json` - Manifest projektu.
- `astro.config.mjs` - Plik konfiguracyjny Astro. (zalecany)
- `tsconfig.json` - Plik konfiguracyjny TypeScript. (zalecany)

### Przykładowe Drzewko Projektu

Standardowy folder projektu Astro może wyglądać tak:

<FileTree>
- public/
  - robots.txt
  - favicon.svg
  - social-image.png
- src/
  - components/
    - Header.astro
    - Button.jsx
  - layouts/
    - PostLayout.astro
  - pages/
    - posts/
      - post1.md
      - post2.md
      - post3.md
    - index.astro
  - styles/
    - global.css
- astro.config.mjs
- package.json
- tsconfig.json
</FileTree>

### `src/`

Folder `src/` to miejsce, gdzie żyje większość kodu źródłowego Twojego projektu. Zawiera on:

- [Strony](/pl/basics/astro-pages/)
- [Layouty](/pl/basics/layouts/)
- [Komponenty Astro](/pl/basics/astro-components/)
- [Komponenty frameworków UI (React, itp.)](/pl/guides/framework-components/)
- [Style (CSS, Sass)](/pl/guides/styling/)
- [Pliki Markdown](/pl/guides/markdown-content/)

Astro przetwarza, optymalizuje i pakuje Twoje pliki z folderu `src/` aby stworzyć finalną stronę internetową, która wysyłana jest do przeglądarki. W przeciwieństwie do statycznego folderu `public/` zawartość `src/` jest budowana i obsługiwana przez Astro.

Niektóre pliki (takie jak komponenty Astro) nie są nawet wysyłane w swojej postaci, tylko renderowane jako statyczny HTML. Inne pliki (jak CSS) są przesyłane do przeglądarki ale mogą być zoptymalizowane bądź spakowane z innymi plikami CSS dla lepszej wydajności.

:::tip
Podczas gdy ten przewodnik opisuje niektóre popularne zasady użyte przez społeczność Astro, to jedynymi folderami zarezerwowanymi przez samo Astro są `src/pages/` i `src/content/`. Masz wolną rękę aby zmieniać nazwy i zmieniać układ innych folderów w taki sposób, który jest dla Ciebie najlepszy.
:::

### `src/components`

**Komponenty** są jednostkami wielekrotnego użytku dla Twoich stron HTML. Mogą być one [komponentami Astro](/pl/basics/astro-components/), lub [komponentami frameworków UI](/pl/guides/framework-components/) jak React bądź Vue. Powszechne jest aby grupować i organizować wszystkie komponenty Twojego folderu w tym folderze.

To jest powszechnie przyjęta praktyka w projektach Astro, lecz nie jest ona wymagana. Możesz dowolnie organizować swoje komponenty według własnych życzeń!

### `src/content`

Folder `src/content/` ma na celu przechowywanie [kolekcji zawartości](/pl/guides/content-collections/) i ich opcjonalne pliki konfiguracji. Żadne inne pliki nie mają prawa tu być.

### `src/layouts`

[Layouty](/pl/basics/layouts/) to komponenty Astro, które definiują strukturę UI współdzieloną przez jedną lub więcej [stron](/pl/basics/astro-pages/).

Tak jak `src/components`, ten folder to znana, ale niewymagana konwencja.

### `src/pages`

[Strony](/pl/basics/astro-pages/) są specjalnym rodzajem komponentu, dzięki którym stworzysz nowe podstrony swojej witryny. Strona może być komponentem Astro bądź plikiem Markdown, który reprezentuje jakąś część zawartości Twojego portalu.

:::caution
`src/pages` to **wymagany** podfolder Twojego projektu Astro. Bez tego Twoja strona nie będzie miała żadnych stron czy ścieżek!
:::

### `src/styles`

Powszechnym zamysłem jest przechowywanie Twoich plików CSS bądź Sass w `src/styles`, ale nie jest on konieczny. Tak długo, jak Twoje style znajdują się gdziekolwiek w katalogu src/ i są poprawnie importowane, Astro zajmie się ich obsługą i optymalizacją.

### `public/`

Folder `public/` jest dla plików i zasobów Twojego projektu, które nie muszą być przetworzone podczas procesu budowania Astro. Pliki z tego folderu będą skopiowane do folderu budowania w stanie nienaruszonym, a po tym Twoja strona zostanie stworzona.

Takie zachowanie sprawia, że `public/` jest idealnym miejscem na podstawowe zasoby jak zdjęcia czy fonty, lub dla specjalnych plików takich jak `robots.txt` i `manifest.webmanifest`.

Możesz umieścić w `public/` pliki CSS i JavaScript, ale pamiętaj, że te pliki nie będą zoptymalizowane ani spakowane w Twoim finalnym projekcie.

:::tip
Ogólnie przyjmując, każdy plik CSS lub JavaScript napisany przez Ciebie powinien się znajdować w folderze `src/`.
:::

### `package.json`

Ten plik jest używany przez paczkę mendedżerów pakietów to zarządzania Twoimi zależnościami. Definiuje również powszechnie użyte skrypty do uruchamiania Astro (np. `npm start`, `npm run build`).

Znajdują się tu [dwa typy zależności](https://docs.npmjs.com/specifying-dependencies-and-devdependencies-in-a-package-json-file), które możesz określić jako `package.json`: `dependencies` i `devDependencies`. W większości przypadków oba pracują tak samo: Astro potrzebuje wszelkie zależności podczas budowy, a Twój menedżer paczki je zainstaluje. Zalecamy przechowywanie wszystkich Twoich zależności w `dependencies` na początek, oraz używać jedynie `devDependencies` gdy najdzie taka specyficzna potrzeba.

Aby wesprzeć tworzenie nowego pliku `package.json` dla Twojego projektu, sprawdź instrukcję [ręcznej instalacji](/pl/install-and-setup/#instalacja-ręczna).

### `astro.config.mjs`

Ten plik jest wygenerowany w każdym startowym szablonie i zawiera opcje konfiguracji dla Twojego projektu Astro. Tutaj możesz określić opcje budowania, opcje serwera, jakich integracji użyć i wiele więcej.

Astro wspiera kilka formatów dla pliku konfiguracyjnego JavaScriptu: `astro.config.js`, `astro.config.mjs`, `astro.config.cjs` i `astro.config.ts`. Polecamy korzystanie z `.mjs` w większości przypadków, oraz z `.ts` w razie pisania w TypeScript.

Ładowanie pliku konfiguracyjnego TypeScript jest obsługiwane przez [`tsm`](https://github.com/lukeed/tsm) i będzie zwracał szczególną uwagę na Twoje opcje `tsconfig`.

Zerknij na [Przewodnik Konfiguracji Astro](/pl/reference/configuration-reference/) aby poznać szczegóły opcji konfiguracyjnych.

### `tsconfig.json`

Ten plik jest generowany w każdym szablonie startowym i zawiera on opcje konfiguracji TypeScript dla Twojego projektu Astro. Niektóre funkcje (takie jak importy pakietów npm) nie są w pełni obsługiwane w edytorze bez pliku `tsconfig.json`. 

Szczegóły dotyczące ustawień konfiguracji znajdziesz w [Przewodniku TypeScript](/pl/guides/typescript/).
