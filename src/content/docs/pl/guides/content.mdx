---
title: Tworzenie treści
description: >-
  Astro to idealny wybór dla Twojej strony skoncentrowanej na treści: blogów, witryn marketingowych, portfolio i więcej! Twórz treści bezpośrednio w swoim projekcie lub połącz się z wybranym przez siebie CMS-em.
i18nReady: true
---
import RecipeLinks from "~/components/RecipeLinks.astro"
import ReadMore from '~/components/ReadMore.astro';

Astro to idealny wybór dla Twojej strony skoncentrowanej na treści: blogów, witryn marketingowych, portfolio i inne!

Astro pomaga Ci tworzyć i prezentować Twoje treści. Możesz napisać post na bloga bezpośrednio w Astro, używając Markdown/MDX lub pobrać swoje treści z headless CMS. Astro pozwala Ci zbudować stronę wokół Twoich treści: możesz dodać layout do swoich stron, stworzyć indeks postów i ustawić kanał RSS, aby umożliwić czytelnikom subskrypcję.

## Pisanie treści

W Astro możesz tworzyć swoje treści na różne sposoby:
- W plikach Markdown (`.md` lub [alternatywne rozszerzenia](/pl/guides/markdown-content/)) zaprojektowanych tak, aby ułatwić pisanie bogatego tekstu.
- W plikach MDX (`.mdx`) lub Markdoc (`.mdoc`) z [oficjalną integracją](/pl/guides/integrations-guide/), które mogą zawierać komponenty i wyrażenia dynamiczne w Twoim dokumencie.
- Używając [zewnętrznego systemu do zarządzania treścią (CMS)](#tworzenie-w-headless-cms), a następnie pobierając treść do strony `.astro`.
- Inne opcje (rzadziej używane dla stron z dużą ilością treści) to pliki [`.astro`](/pl/basics/astro-pages/#strony-astro) i [`.html`](/pl/basics/astro-pages/#strony-html).

### Tworzenie w Markdown

Markdown to wygodna składnia do pisania bogatego tekstu z podstawowym formatowaniem i powszechnymi elementami, takimi jak: nagłówki, listy czy obrazy. Astro ma wbudowaną obsługę plików Markdown w Twoim projekcie.

Utwórz i napisz nowy plik `.md`  w swoim edytorze kodu lub dodaj istniejący plik napisany w Twoim ulubionym edytorze Markdown. Niektóre internetowe edytory Markdown, takie jak [StackEdit](https://stackedit.io/) i [Dillinger](https://dillinger.io), pozwalają nawet edytować i synchronizować swoją pracę z repozytorium Astro przechowywanym na GitHubie.

<ReadMore>Dowiedz się więcej o [pisaniu treści w Markdown w Astro](/pl/guides/markdown-content/).</ReadMore>

### Tworzenie w MDX

Jeśli dodasz [integrację Astro MDX](/pl/guides/integrations-guide/mdx/) do swojego projektu, możesz również pisać treści, używając plików `.mdx`, które mogą zawierać wyrażenia JavaScript i komponenty w Twoim Markdownie. Obejmuje to zarówno statyczne [komponenty Astro](/pl/basics/astro-components/) jak i interaktywne [komponenty frameworków](/pl/guides/framework-components/). Pozwala to na uwzględnienie elementów interfejsu użytkownika, takich jak baner czy interaktywna karuzela wraz z Twoją treścią tekstową.

Pisz i edytuj pliki `.mdx` bezpośrednio w Twoim edytorze kodu, obok plików projektowych. Pliki MDX są [obsługiwanym typem plików stron](/pl/basics/astro-pages/#obsługiwane-typy-plików-stron) w Astro i mogą być również używane jako [wpisy kolekcji zawartości](#kolekcje-zawartości).

<ReadMore>Dowiedz się więcej o [używaniu MDX z Astro](/pl/guides/integrations-guide/mdx/).</ReadMore>

### Tworzenie w headless CMS

Pisz posty na blogu w swoim istniejącym systemie zarządzania treścią (CMS), takim jak Storyblok, WordPress czy Contentful. Niektóre CMS-y, jak Storyblok, dostarczają oficjalną [integrację Astro](https://www.storyblok.com/mp/announcing-storyblok-astro). Inne udostępniają JavaScript SDK, którego strony Astro mogą użyć do [pobrania Twojej zdalnej treści](/pl/guides/data-fetching/#fetch-from-a-headless-cms).

<ReadMore>Odkryj naszą kolekcję [przewodników po CMS](/pl/guides/cms/) i [integracji CMS z Astro](https://astro.build/integrations/?search=cms) dla szerokiego wyboru zasobów.</ReadMore>

## Zarządzanie stronami zawartości

### Pliki stron

Pliki Markdown i MDX znajdujące się w Twoim katalogu `src/pages` automatycznie wygenerują strony na Twojej witrynie, używając [ścieżki opartej na plikach Astro](/pl/guides/routing/), zbudowanej pod adresem URL odpowiadającej ścieżce pliku posta.

### Treść lokalna

Możesz również zdecydować się na przechowywanie plików Markdown i MDX poza katalogiem `src/pages` i zamiast tego [importować ich zawartość](/pl/guides/markdown-content/#importing-markdown) do stron `.astro`.

### Kolekcje zawartości

[Kolekcje zawartości](/pl/guides/content-collections/) Astro zapewniają potężny, typowany sposób pracy z treściami Markdown, MDX lub Markdoc zorganizowanymi w katalogu `src/content/`. 

### Treść zdalna

Możesz również [pobrać Markdown zdalnie](/pl/guides/markdown-content/#fetching-remote-markdown)  ze źródła poza Twoim projektem. Będzie to wymagało własnego parsera Markdown lub integracji społecznościowej (np. [`astro-remote`](https://github.com/natemoo-re/astro-remote)).

## Prezentowanie Twojej treści

Aby zbudować wspólne funkcje organizowania i wyświetlania Twojej treści, takie jak archiwum bloga czy strona dla każdego tagu bloga, Astro pozwala Ci [pobrać nazwy plików i metadane](/pl/reference/api-reference/#astroglob) z frontmattera Twoich plików Markdown i MDX lub użyć [narzędzi pomocniczych kolekcji zawartości](/pl/guides/content-collections/#querying-collections), aby zapytać o Twoje wpisy i wygenerować treść stron oraz ścieżek.

Aby dotrzeć do szerszej publiczności, [utwórz kanał RSS](/pl/guides/rss/), który może być dystrybuowany do czytników kanałów.

## Integracje społecznościowe

Oprócz oficjalnych integracji [`@astrojs/mdx`](/pl/guides/integrations-guide/mdx/) i [`@astrojs/markdoc`](/pl/guides/integrations-guide/markdoc/), istnieje kilka [integracji społecznościowych](https://astro.build/integrations/?search=content) do pracy z treścią w Twoim projekcie Astro.
